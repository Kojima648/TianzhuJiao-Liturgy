**终后经**

恳祈天上诸圣人济佑，天上诸天神接导，收其灵魂，供献于天主台前。昔恩召尔领洗之基督，收其所献，诸天神送尔于亚巴郎怀中。收其灵魂，供献于天主台前。望主赐伊永安，而以永光照之，供献于天主台前。天主矜怜，基督矜怜，天主矜怜。

（天主经一遍，并撒圣水于尸首）

启：望主赐伊永安。

应：而以永光照之。

启：主于地狱门。

应：拯其灵魂。

启：息止安所。

应：亚孟。

启：主俯听我祷。

应：我号声上彻於主。

请众同祷：主我等献托尔（某）灵魂，虽死於世，望活於主，凡因世物污染诸罪，赖主至仁至慈拭洁之，为我等主，基督。亚孟。

诸天动摇，大地震荡，主救我于永死。彼日赫赫威严，吾主降临审判。今于怔然颤栗，恐迫主怒。彼时诸天动摇，大地震荡，哀哉惨哉。降来火毁判世。

望主赐以永安。及永光照之。诸天动摇，大地震荡，主救我于永死。彼日赫赫威严，吾主降临审判。天主矜怜我等。基督矜怜我等。天主矜怜我等。

（天主经一遍，并撒圣水于尸首）

启：主拯其灵魂。

应：於地狱门。

启：息止安所。

应：亚孟。

启：主俯听我祷。

应：我号声上彻於主。

请众同祷：主於此囹圄世，召尔（某）灵魂，望主怜收于困厄之中，拯救之，息止安所，赐以永光之福。其偕诸圣，及预录者，於复活之荣，俾得常生。亚孟。