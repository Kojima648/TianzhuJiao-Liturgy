**圣咏三端**

吾主耶稣，自天降世，受万苦多艰，自愿以亲身圣血，流注至地，救赎人罪，今为主之剧苦，望许我罪人，於审判之日，幸在主右，安听圣音云：吾父圣福者，偕来享天国，吾父於世初，所备於尔者。亚孟。

天主为救人赎人，许圣子降世为人，受千百苦难，被钉十字架死，以逐吾之强仇，因此恳求，佑吾罪人，不犯主之圣命，增益我力，俾能立功，倚赖圣恩，俾免地狱，获登天堂，荣享真福。亚孟。

吾主耶稣，圣父真子者，为我等天下万民，钉于十字架，皆因我罪，主之圣血，尽流注地，我今感谢主恩，心专情挚，望主垂怜，俾我时时切念，易立善功，及我绝世，许入天国，沐主永福。亚孟。