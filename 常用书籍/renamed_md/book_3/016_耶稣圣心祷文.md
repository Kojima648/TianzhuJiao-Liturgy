**耶稣圣心祷文**

启：天主矜怜我等。

应：基督矜怜我等，天主矜怜我等。

启：基督俯听我等。

应：基督垂允我等。

启：在天天主父者。应：矜怜我等。

赎世天主子者。

圣神天主者。

三位一体天主者。

永远圣父之子耶稣之圣心。

耶稣圣心圣神所成于贞母胎中者。

耶稣圣心全体合于天主圣言者。

耶稣圣心无限尊威者。

耶稣圣心为天主之圣殿。

耶稣圣心为至上者之幕府。

耶稣圣心为天主之宫上天之门。

耶稣圣心为爱德之烈窑。

耶稣圣心为公义慈爱之圣所。

耶稣圣心充乎仁慈情愫者。

耶稣圣心为诸德之渊。

耶稣圣心最宜受颂者。

耶稣圣心为众心之王，并为其所向者。

耶稣圣心为上智神明诸藏之所在。

耶稣圣心为主性全备之所居。

耶稣圣心为圣父所忻悦者。

耶稣圣心我等咸受其盈余。

耶稣圣心为永陵之愿望。

耶稣圣心最耐极慈者。

耶稣圣心富有以赐祷尔者。

耶稣圣心为神命圣德之源。

耶稣圣心为我罪之补赎。

耶稣圣心饱受凌辱者。

耶稣圣心为我罪受伤者。

耶稣圣心至死顺命者。

耶稣圣心为长矛所刺透者。

耶稣圣心为诸忻慰之泉。

耶稣圣心为我生命与复活。

耶稣圣心为我安乐与平和。

耶稣圣心为赎罪之牺牲。

耶稣圣心为望尔者之救援。

耶稣圣心为临终赖尔者之祈望。

耶稣圣心为诸圣人之欢忭。

启：除免世罪天主羔羊者。

应：主赦我等。

启：除免世罪天主羔羊者。

应：主允我等。

启：除免世罪天主羔羊者。

应：主怜我等。

启：仁善心谦之耶稣。

应：恳使我等之心，仰合尔心。

请众同祷：全能永生之天主，垂视尔极爱子之心，及其为罪人颂尔、并代行补功，凡罪人乞尔慈悯，恳即息怒赦之，惟缘尔子耶稣基督之名，其偕尔偕圣神，为一天主，乃生乃王，迄无穷世。亚孟。