**晚课**

**圣号经**  
因父、及子、及圣神之名。亚孟。

**四拜礼**  
一拜，信天主，一概邪妄之事俱弃绝。  
二拜，望天主，保佑全赦我诸罪。  
三拜，爱敬至善至尊之主，于万有之上。  
四拜，一心痛悔我之罪过，定心再不敢得罪于天主。

**初行工夫**  
伏望吾主，我等功行，宠照先之，辅翼前进。使我凡诸祷者行者。常自主肇。又赖主讫、为等主基利斯督。亚孟。

**荣福经**  
皇皇圣三，又一非二。钦崇荣福，若今兹，若永远，及无穷世之世。亚孟。

**感谢经**  
感谢吾主天主，庇佑我一日平善，幸不犯罪。赐我今夜生命，浩大恩德。我今求主，赐我今夜，勿迷惑颠仆，不幸得罪，自颠仆于地，主速扶救我。俾知痛悔改过，专心忆主，赐我圣宠，恒存于心。我心已足，不图外物，主原教我。心毋妄思，意毋妄动，惟使我忆主爱主，至死恪遵规诫。亚孟。

**求一夜平安诵**  
昼光尽时，祈造物主，以常仁慈，俯垂护佑。夜中邪魔恶像，祛逐绝远，亦圉我仇，免秽我身。伏望全能者天主父允赐所求，为我等主耶稣，基利斯督，其偕尔偕圣神，均生均王世世。亚孟。  
吾主救我寤者，保我寐者，以致寤者幸偕耶稣，寐者得享安宁。吾主护佑我等。如目眸者，庇荫我等神形，于厥翼下。并施仁慈于我等，俾获安和。  
恳祈吾主，照临此室。仇仇万计，从此远驱。尔天神者寓之，乃以安宁，保守我等。圣宠圣福，永锡我等。为我等主，基利斯督。亚孟。

**信德诵**  
吾主天主，尔至真实，不能虚言。尔又全知，不能自讹。圣教会内各端道理，皆尔默启。我为此信尔是真天主。赏善罚恶之大主宰，一体三位。第一谓父、第二谓子、第三谓圣神。我信第二位降生，受苦受难，被钉十字架上死，为救人类。圣而公会道理，我全信无疑。并愿证此信德，虽被万死不辞。亚孟。

**望德诵**  
吾主天主，尔至忠信，既许必践。尔又全能，能践所许、兼又极慈、肯赐所许。我为此赖尔圣子之功，望尔全赦我罪，宠佑至终赐我得升天堂，永享见尔。如尔圣子所许。亚孟。

**爱德诵**  
吾主天主，尔从无生我，安养保存，顷刻无间。又降生救我，受难赎我。况尔本性自有无穷美善。可爱无比，我为此真心爱尔在万有之上。全随尔之圣意，及为尔爱人如己。亚孟。

**悔罪经**  
吾主天主，尔是造我救我之恩主。可爱的大父。因我不遵尔命，得罪尔，致失天堂而得地狱。辜负尔恩之逆子，至大罪人。我今认我之错。爱尔无穷美善，在万有之上。真心痛悔（拊胸）一生罪过，定心改我毛病，远离犯罪机会，再不敢犯尔之命令。亚孟。

**天主经**  
在天我等父者，我等愿尔名见圣，尔国临格。尔旨承行于地，如于天焉。我等望尔，今日于我，我日用粮。尔免我债，如我亦免，负我债者。又不我许，陷于诱感，乃救我于凶恶。亚孟。

**圣母经**  
万福玛利亚，满被圣宠者，主与尔偕焉，女中尔为赞美。尔胎子耶稣，并为赞美。天主圣母玛利亚，为我等罪人，今祈天主，及我等死候。亚孟。

**圣三光荣颂**  
天主父及子及圣神，吾愿其获光荣。厥初如何，今兹亦然，以迨永远，及世之世。亚孟。

**三拜礼**  
一拜、信卒世童玛利亚，是天主真母。  
二拜、喜圣母是天地之母皇。  
三拜、恳祈圣母，转求天主，赐我善终恩佑。

**赞贞母诵**  
申尔福天主圣母，仁慈之母，我等之生命，我等之饴，我等之望，申尔福。旅兹下土，厄娃子孙，悲恳号尔，于此涕泣之谷。哀涟叹尔，呜呼！祈我等之主保。聊亦回目，怜视我众，及此窜流期后，与我等见尔胎，普颂之子耶稣。吁，其宽哉，仁哉，甘哉。卒世童贞玛利亚，天主圣母，为我等祈，以致我等，幸承基利斯督，所许洪锡。亚孟。

**转求经**  
吁！玛利亚，无原罪之始胎，我等奔尔台前，望尔为我等祈 。  
（此经念三次每次念圣母经一遍）

**向护守天神诵**  
天主天神，领守我者，惟上仁慈，托我于尔。今夜赐我照护引治。亚孟。

**向主保诵**  
在天上享德义充满之福，我等主保圣人圣女，使我勉力步趋，望代求天主台前，加我神能，效法尔之德行。以至死后，同尔在天享福。亚孟。

**求为炼处凡诸信者灵魂诵**  
天主生人。欲人在世立功，膺主预备之真福。我今为已亡炼狱众灵，在世识奉真主，信从圣教。求主垂怜宽赦，免其苦难，命天神庆报出期，又赐我偕诸信者，享见天主圣容。亚孟。  
启：求为炼处诸信者灵魂。  
应：求圣母转求天主，宽怜往罪早赐升天。  
启：凡诸信者灵魂。  
应：赖天主仁慈，息止安所。亚孟。

**求降福诵**  
伏望全能至仁天主父及子及圣神，降福保全我众。亚孟。

**已完工夫**  
至仁至慈天主，恳念卒世童贞圣母玛利亚，及诸圣人圣女。祝祷勋劳，俯录我等，仆隶微绩。凡我所为，或可取者，惟愍视之；其有惰行，惟宽恕之。吾主天主，乃生乃王世世。亚孟。

（画圣号晚课经毕）