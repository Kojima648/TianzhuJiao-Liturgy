**弥撒后经**

**感谢耶稣诵**

吾主耶稣，我专心感谢尔，赐我等与弥撤，献尔于圣父。沾尔洪恩，何乐如之。伏祈尔，俾罪人于此世上，恪守尔命，不敢失望，得升天国。亚孟。

**圣体圣母合赞**

吾主至圣之体，我等愿常为赞美，又吾众共尊之母，卒世童贞圣母玛利亚。无原罪之始胎，并为赞美。亚孟。

**钦敬圣体仁爱经**

至慈吾主耶稣基督，自甘受伤倾血，钉死在十字架上，为救赎众罪。又永留圣体大祭，养人灵，医人心，更显其爱於无穷极。罪人等，感受如是洪恩，痛悔往愆，大发心愿，将我形神，尽献吾主，时时钦敬，思慕圣体，恳赐恩佑改过，坚定我心，令我以毫厘仁爱，报主无穷仁爱，得至善终，享天上仁主，永远真福。亚孟。

(天主经、圣母经、圣三光荣经各一遍)

**感谢天主诵**

吾主天主，造我肉躯，赋我神魂。且先造有天地覆载我，日月照临我，发生万物养育我，遣令天神护守我。我有罪恶，降生受苦受难救赎我，建立洗解圣体赦宥我。我受如是弘恩，时时切念，感谢难言，但恨我昏愚柔懦，每为魔役，弗能报主于万一。恳求自今而后，开导辅翼，俾我弃绝世荣，趋赴天路，三司五官，全献吾主，即至捐躯陨命，情甘忍受，断不敢背忘生养救赎无穷之大恩主。亚孟。

**五谢礼**

一谢天主，生养照顾之恩。

二谢天主，降生救赎之恩。

三谢天主，赦罪赐宠之恩。

四谢天主，赐我进教，引我升天之恩。

五谢天主，自生至今，无数之恩。

（画圣号经毕）