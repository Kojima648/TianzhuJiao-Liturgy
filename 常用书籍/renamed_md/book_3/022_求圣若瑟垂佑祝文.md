**求圣若瑟垂佑祝文**

福哉若瑟、我於困苦中，奔赴尔前，既求尔至圣净配之助，又复切祈尔佑、因尔於无玷童贞天主母相契之情，及尔怀耶稣圣婴时，所发慈爱，哀恳祷尔。念我为耶稣圣血所置嗣业，惠然眷顾，以尔立佑，救我於艰难中，吁勤慎护守圣家者，保佑耶稣基利斯督之简裔，吁，至爱之父，无任我染邪说物诱诸疫，我大力之主保，自天怜助我与魔交战，尔往者救耶稣圣婴於性命极危，今求尔护主圣会，脱免仇计、及诸困厄、并恒保我众，俾得奉尔为表，赖尔佑翼、在生修德濒死热心，卒获永福於天堂，亚孟。