午时  信经毕（再念）本瞻礼祝文  
**祈求圣教大行祝文**

请众同祷，无始无终，肇造万物，全能者天主，怜念教外灵魂，皆尔化成，依似尔像。吁！吾主天主，于此灵魂，地狱恒满。我等专心，祈尔望尔，念尔极爱之子耶稣，为救彼灵魂，受万苦万难，被钉十字架死。呜呼！恳祈天主，并念卒世童贞圣母玛利亚，及天朝诸圣人圣女，祝祷勋劳，特仰尔仁慈，赦教外之人，背尔教、违尔命、毁尔言、忘尔恩者种种多罪。望主垂悯宽赦，令彼改恶迁善，认识造世赎世，无始无终之大恩主，乃可望获承耶稣基督，所许洪锡。亚孟。