**立耶稣圣名**

**向天主耶稣诵**

吾主耶稣，我何时能顺主命，翕合主旨，捐离世物，专心事主。我虽微践罪污，望主仁慈宽容。主若遗弃，畴为怙吁，茕茕无告，畴为矜恤，主真我父，主真我母。为我钉死十字架上，偿赎我罪。求主赐我迁改，垂爱悯存，赐以圣宠，加益神力，勤修不怠，临死援我升天，享无穷福。吾主耶稣，至圣至慈，俯怜对教中人，或背圣道，恳主默导，开其心目，转认真主唯一无二，或我父母昆弟亲友恩人，凡疾痛窘困及被掳者，求主怜庇，并赐炼灵减苦，速赦升天，亦为主圣血宝死，普救若众。亚孟。

**圣号祝文**

天主，既俾教众，爱慕耶稣基督，尔子吾主之圣名，并俾魔畏圣名。恳主赐诚敬圣名者，存获安宁，殁享永福于天，为吾主耶稣基督。亚孟。  
（念天主经、圣母、圣三光荣颂各一遍）  
三拜礼  午时  信经毕

**向耶稣圣名祝文**

耶稣，全能天主之圣号，世人不能想及尔。惟至智天主，自己称尔，命天神语圣母玛利亚。我乃世人，幸得知尔名深意，闻尔美音、享尔大德，乃尔为吾主天主，第二位降生为人之尊号，明表其降生受苦，救赎世人莫大恩功。今我见尔听尔，念及吾主，无数恩功。又深玩尔意，追思天主，脱我于魔鬼、脱我于本罪。耶稣，赎人之耶稣，求尔真为我之耶稣。脱我于三仇，不许我中他计谋，得罪于尔。耶稣，救世之耶稣。求尔为我仰望之耶稣，救我于患难，救我于凶恶。亚孟。

**立耶稣圣名祝文**

天主圣父，因圣玛利亚童贞之育产，赐人类永福之恩锡。恳祈尔，吾等因彼得吾生命原始，耶稣基督，使吾识其转达于尔台前。亚孟。