**圣母无原罪始孕母胎（早课  悔罪经毕）**

**圣母始孕母胎祝文**

望主赐仆圣宠之恩，既圣母之产，为伊等蒙真福之源始，其始孕母胎瞻礼，幸为和平之益，为尔子耶稣我等主，偕尔偕圣神，惟一天主，乃生乃王於世世。亚孟。（念天主经、圣母经、圣三光荣颂各一遍）三拜礼

**奉献中国于圣母诵**

吁玛利亚，天主之母，亦为我等之母。今将我等神形，我等能力，我等生命，我等言行，我等所有，并中华全国人民，以孝爱之真情，全献於尔至甘至爱之圣心。求尔为众司铎，及诸传教者之母，使之皆以恒心热爱，广扬天主圣教。又求尔为教友之母，使之皆能日进于德，时见增广。并求尔为教外者之母，使之皆能出离暗冥，而得信德之光。  
恳求怜视中国亿兆人民，皆尔圣子圣血所赎，赖尔大功之转求，赐之同归耶稣圣心，以得生命圣德之源，而共成一牧一栈。进教之佑，为我等祈。玛利亚圣宠之母，为我等祈。在天中国之后，为我等祈。