**五伤经**

一拜右手之伤，求勇德，以轻世福，不致骄傲，祈吾主救我等心身。  
（天主经圣母经圣三光荣经各一遍后仿此）  
二拜左手之伤，求忍德，以胜世祸，不致失望，祈吾主救亲友恩人。  
三拜右足之伤，求勤德，以趋诸善，得升天堂，祈吾主救炼处灵魂。  
四拜左足之伤，求畏德，以避诸恶，免堕地狱，祈吾主救犯罪恶人。  
五拜肋旁之伤，求爱德，上爱天主，下爱众人，祈吾主救仇仇害我。  
吾主耶稣，极珍至洁，圣体之五伤，我今伏拜瞻仰，真为耶稣所出，以赎我值之五宝；耶稣所印，以记我之五号；耶稣所启，以盼我之五眼；耶稣所掘，以饮我之五泉；耶稣所垂，以援我之五绠；耶稣所备，以升天之五门。所以我今怀念深想，不能不心痛衷热。感激吾主耶稣，赎我记我，盼我饮我，援我升天，若此之莫大恩功。恳求吾主耶稣，不以我辜恩大罪，绝我弃我，干犯圣诫，而自失此极珍至洁，五宝、五号、五眼、五泉、五绠、五门，无穷之大益 。亚孟。  
（天主经圣母经圣三光荣经各一遍）三拜礼  午时  信经毕