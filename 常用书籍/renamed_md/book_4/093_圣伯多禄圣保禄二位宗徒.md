**圣伯多禄圣保禄二位宗徒（早课悔罪诵毕）**

天主，视尔宗徒圣伯多禄、圣保禄，致命宝死，使今日为圣日。恳祈尔教会，既因彼始兴，幸於凡事，遵守厥戒谕，为我等主耶稣，基督。亚孟。  
（念天主经、圣母经、圣三光荣经各一遍）

**向诸宗徒诵**

圣伯多禄，及诸位宗徒，吾主於万众，简授正道之奥，布散四方，尔师耶稣上智，朝夕领天主真子之训，三载亲炙，全德纯意，受神智超性之光，近贞洁圣宠之源，目睹耶稣，静动言为，不远百千万里，不畏风涛寇患，不辞异方逆俗，遐迩文蛮之地，善恶智愚，无不化导。天下万帮，前被魔术迷诱，以所闻真教之理，诲之改迁，今兹背邪向正，弃绝土偶，崇祀真主，皆尔洪功。我虽不获，亲淑闻授，识奉天主，感谢尔教，恳求佑我，诚信固守，所传之教，至得享尔所许之荣福。亚孟。  
（念天主经、圣母经、圣三光荣经各一遍）

**求为教宗诵**

吾主天主，万民之大父，生我、育我、教我。又亲降生为人，受难钉死，赎我大罪，至复活将升天，仍不忍舍我。怜我无人顾训，如羔羊失牧。首定宗徒圣伯多禄，即主位，代统万民，顾我训我，相传不绝，至於教宗依主旨，命司铎分传圣教，以救万灵，使之认主。我虽罪逆，幸识正道，登之光明，我今追思，皆即主位，传主命教宗之恩德，求主加其神力，以副尊位，治理教务，愈精愈纯，偕厥贤辅，引导圣教诸人，承行主旨，至於死后，同升天国，永享荣福。亚孟。  
（念天主经、圣母经、圣三光荣经各一遍）