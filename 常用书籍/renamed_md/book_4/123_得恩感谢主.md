**得恩感谢主**

**感谢天主诵**

吾主天主，造我肉躯，赋我神魂。且先造有天地覆载我，日月照临我，发生万物养育我，遣令天神护守我。我有罪恶，降生受苦受难救赎我，建立洗解圣体赦宥我。我受如是弘恩，时时切念，感谢难言。但恨我昏愚柔懦，每为魔役，弗能报主于万一。恳求自今而后，开导辅翼，俾我弃绝世荣，趋赴天路。三司五官，全献吾主，即至捐躯陨命，情甘忍受，断不敢背忘生养救赎无穷之大恩主。亚孟。  
（念天主经、圣母经、圣三光荣经各一遍）