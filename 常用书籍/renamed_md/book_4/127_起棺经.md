**起棺经**

启：天上诸圣人济佑。  
众：天上诸天神接导，收其灵魂，供献於天主台前。  
圣咏：（领经者单念）  
咏：天主因大仁慈矜怜我。  
众：天上诸圣人济佑，天上诸天神接导，收其灵魂，供献於天主台前。  
（后众仿此）  
咏：  
又因尔哀怜甚众，销我逆行。  
再求多洗我於逆行，而洁清其罪名。  
今自认我罪逆，而我罪永为我敌。  
我得罪惟一主，主台前显形吾恶，将使主训群称有义，而判时无不服者。  
盖我自胎有罪，而我母连罪孕我。  
且主素爱真实，常以尔知之中，降来隐密之事启示我。  
主将洒我。以伊溯波，而我自洁，将洗我，而我自白白於雪。  
主将快所闻，而骸骨被屈，今舒踊跃。  
恳主勿临面，而正视我诸罪，祈销我诸逆行。  
天主重化我心洁清，而重化直诚之神，於我五内。  
弗加麾弃，而离尔颜，且弗夺尔圣神于我。  
复启将救世之乐，而以要德坚之。  
我以主之诸途，并训恶逆诸人，恶逆辈，将复奉主。  
天主我恩主，救我於血罪者，我舌跃然，将扬主义。  
主启我唇，我口将颂主诸美。  
盖主若欲牺牲，我诚心已献，而主并不悦全燔之祭。  
惟困心痛悔，即祭主之牺牲也，吾主不弃，惨悔谦抑之心。  
主恻然眷顾，加恩于熙雍，使耶路撒冷城池并兴。  
惟时主得享义德之祭，与诸献与全燔。惟时伊众将置主台上多犊。  
望主赐伊永安，及永光照之。  
（若路远亦可屡念此经，送殡时许执一十字架、一对蜡）

入墓时（念终后经，开了明悟的孩童不拘男女，按上规助念，未开明悟的孩童如下）

**荣福经**

天主受享荣福於天，良善受享太平於世。我等称颂尔、赞美尔、钦崇尔、显扬尔，为尔大荣谢尔。主，天主，天地全能天主圣父；主，惟一子耶稣基督；主，天主，天主羔羊，圣父之子，除免世罪者，矜怜我等。除免世罪，受我等祷，坐圣父之右，矜怜我等。盖耶稣基督，尔为惟一圣，惟一主，惟一至上，偕圣神与天主圣父之荣福。亚孟。