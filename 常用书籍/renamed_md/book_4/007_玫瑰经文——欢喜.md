**玫瑰经文**

**玫瑰经第一分：欢喜**

**欢喜一端：天神朝拜童贞玛利亚，报曰：天主特选尔为母。**

（念天主经一遍，圣母经十遍，圣三光荣颂一遍，后十九端仿此）  
献：盛德崇福童贞玛利亚。我献此经，敬祝尔圣宠无涯之喜。昔日天神嘉俾厄尔，奉天主之命，恭报于尔云：万福玛利亚，满被圣宠者，主与尔偕焉。又云天主圣子选尔为母，将降孕于尔，最净最纯之圣胎，为人救世。尔于是时，俯躬谦言，我乃主之婢女，愿赐成于我，如尔之言。  
求：今我虔祈圣母，转祈圣子耶稣，赐我谦逊之德，使我诸凡行为，自能顺承天主至圣之旨。阿们。

**法蒂玛圣母祷词**

吾主耶稣，请宽赦我们的罪过，救我们免地狱永火。求你把众人的灵魂，特别是那些需要你怜悯的灵魂，领到天国里去。（后每端仿此）

**欢喜二端：圣母往见圣妇依撒伯尔。**

献：全备诸德童贞玛利亚。我献此经，敬祝尔圣性仁爱之喜。天神嘉俾厄尔又以尔表姐依撒伯尔，受娠之奇事，奉报于尔。尔乃大发热爱之情，速行往顾。既至其家，伊受孕期及六月。天神报云，宜名若翰。是时若翰在胎，即知尔在伊母之前，又知尔已怀胎，是降生救世之天主。其在胎中不胜欣跃。圣子耶稣在尔胎中，即赦其所负原祖之罪。依撒伯尔荷天主默照。识尔为天主之母，不胜欢呼称赞，女中尔为殊福。尔胎中子尤为殊福。我有何德而烦吾主之母，远来顾我。  
求：今我虔祈圣母，转祈圣子耶稣，赐我爱人之热心，又赐我凡思言行，罪过之赦，圣恩之锡，及明达天主事理，超性之识。阿们。

**欢喜三端：吾主耶稣基督降诞**

献：天主圣母童贞玛利亚。我献此经，敬祝尔神圣共庆之喜。尔至圣灵魂，所受尔子耶稣诞生于尔至净至贞之胎，以救世人。尔至喜至敬，裹以裳衣，置于马槽，俯身拜为真天主。此时群天神奏乐于空中，赞美天主、庆贺世人曰，天主受享荣福于天，良人受享太平于地。  
求：今我虔祈圣母，转祈圣子耶稣。赐我甘贫之德，使我轻脱世缘，乃得纯心奉事吾主。阿们。

**欢喜四端：圣母献耶稣于主堂**

献：至贞至洁圣母玛利亚。我献此经，敬祝尔圣善令誉之喜。圣子耶稣，当时天神显扬，牧童即来致敬，三王即来朝礼。圣诞后四十日，尔恭抱前往圣殿，献于天主圣父。此时有一盛德年高西默盎，又有一盛德节妇亚纳，赞扬圣子耶稣，真是救世之主。  
求：今我虔祈圣母，转祈圣子耶稣。赐我或在圣殿，或居别所，时时皆能普扬天主圣名，赞美天主圣容，令诸人咸知信从。阿们。

**欢喜五端：耶稣十二龄讲道**

献：勤敏神工圣母玛利亚。我献此经，敬祝尔暂忧旋慰之喜。圣子耶稣，方一十二龄，随尔前往圣殿。归时相失耶稣。三日夜，尔心痛苦。三日之后，觅至殿中。及见耶稣上座，与耆年博学之士，讲论天主事理，一见不胜欣喜。耶稣同尔言归，孝敬事尔至三十年。  
求：今我虔祈圣母，转祈圣子耶稣。于我患难之际，赐我神慰，使我时时事事，翕合圣意，克谦克孝，诚事天主。阿们。