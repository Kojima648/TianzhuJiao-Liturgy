**圣若瑟瞻礼祝文**

至能至仁者天主，惟主预简义人，达味之裔圣若瑟，为童贞圣母玛利亚之净配，复选伊为鞠养耶稣者。祈主为彼勋劳，俾圣而公会，乐享太平，并赐我等，咸受永照之安慰。亚孟。  
伏望吾主，荷蒙至圣母净配之功绩，翼卫我等。吾力所不能，惟赖其转达，莫不允获。乃尔与天主父、及天主圣神，为一天主，乃生乃王世世。亚孟。