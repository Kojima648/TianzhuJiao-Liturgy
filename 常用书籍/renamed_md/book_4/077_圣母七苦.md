**圣母七苦  转求经毕**

**圣母刺心七重苦经**

闻西默盎预言吾主，受难之状，圣母一苦。  
（念天主经、圣母经、圣三光荣颂各一遍后仿此）  
王黑落德心生恶计，谋弑吾主，圣母二苦。  
京都瞻礼行归在路，不见吾主，圣母三苦。  
主负十字重压跌仆，苦街相遇，圣母四苦。  
见举圣架通体全伤，七言而终，圣母五苦。  
吾主圣躯二圣取下，白布敬殓，圣母六苦。  
圣身已葬石板盖墓，忧闷回府，圣母七苦。  
启：至苦至痛，童贞玛利亚，为我等祈。  
应：幸致我等，承基督所许之洪锡。  
请众同祷，吾主天主，尔受苦难时，如西默盎前言，痛刃刺透尔母玛利亚之灵魂。恳因我等恭敬其痛心，并藉其忠心，诸圣人之所求，使我可获尔受苦难之效。为尔偕圣父及圣神，为一天主，乃生乃王世世。亚孟。  
领报经（又圣母七苦小瞻礼念如上）

**求圣母救急难祝文**

天主圣母，切我罪人，托居隐庇之下，幸勿嫌所求者，凡遇急难，与诸危险之中，救援吾人。卒世童贞哉，极荣哉，极殊福哉。  
（念天主经、圣母经、圣三光荣颂各一遍）

**庆贺圣母七乐经**

（每端后念天主经、圣母经各一遍）  
预闻天神福报，及圣神降孕，圣母一乐。  
耶稣圣诞，乃人受福之首日，圣母二乐。  
三圣王远来朝拜，不约而同，圣母三乐。  
忧觅耶稣，喜见讲道于圣殿，圣母四乐。  
耶稣复活，明证受难之甘心，圣母五乐。  
自耶稣升天，始开永福之路，圣母六乐。  
仰望降临，荷蒙圣神之宠佑，圣母七乐。