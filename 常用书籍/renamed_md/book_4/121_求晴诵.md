**求晴诵**

天地大主，仁慈大父，令太阳周运，普照大地万物，不分善恶，无所不及，无物不庆，至公至大之恩。更望主无据我罪，辄加刑罚，宽仁赦宥，开放日光，俾睹青天，免受淋涝，百卉向荣，使我世人，居於下土，可生可喜，称颂主慈，感谢主恩，至於无穷。亚孟。

**求丰年诵**

天主，亲谕吾侪，求日用之粮。我今遵奉圣命，恳切求主，生存大地百谷，使我微仆，藉以糊口，庶不虑肉身之需，专务神功，一心事主。亚孟。  
（念天主经、圣母经、圣三光荣经各一遍）