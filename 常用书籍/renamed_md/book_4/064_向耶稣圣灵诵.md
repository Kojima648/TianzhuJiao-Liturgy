**向耶稣圣灵诵**

恳祈吾主耶稣，基督，圣灵恩宠我，耶稣圣躯扶佑我，耶稣圣血酣畅我，耶稣圣肋之水洁净我，耶稣苦难圣死坚励我。呜呼，伏求全善耶稣垂允，藏我於圣伤中。勿弃我，勿许我离背，望救我於诸恶仇。迄我死后，召我趋赴主台前，偕诸神圣，赞扬吾主，於无穷世。亚孟。

至善至甘之耶稣，我今当尔面前，匍匐谦祷，以极大之热爱，及信望爱之活情，并诸罪之真切痛悔，与迁改之坚志，铭刻於我心。俾我以热爱痛情，每忆尔五伤，即犹先知达味所言，挖透我手足，清计我骨骸。  
（后加天主经、圣母经、光荣颂各一遍）

至甘之耶稣，我今求尔。望尔苦难，作我神力，坚固我，保护我。望尔圣伤，作我饮食，养育我，饱饫我，悦乐我。望尔圣血，洗我诸罪。尔之圣死，为我永远之光荣，我饥之饫，我心之踊跃，我病之痊，我心之甘饴，永生永王，世世。亚孟。  
（后加天主经、圣母经、光荣颂各一遍）