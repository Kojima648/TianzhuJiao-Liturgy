**遇雷霆暴风迅雨地震时诵**

全能至仁至义天主，宽赦谦逊者，威刑骄傲者，求息圣怒，普施慈爱，勿令殄灭吾侪。追思上古，主降洪水，灭天下万民，仅存八人，又降大火，烧尽四城。以雷霆风雨地震，刑罚多恶。我重罪人，雷霆风雨地震，无所不惧。若主据罪加刑，何能脱祸。仰天号求，天显主怒，雷霆惊我；俯首低求，地显主怒，地震吓我；望空哀求，遍显主怒，风雨摄我。主之大能，难逭难免，惟真切怙主，识认我罪。求主至仁，赦我於怒；求主至慈，宽我於义。我今痛悔立志，恭畏主威，敬奉主命，庶望宥免今世暂罚，后世永刑。亚孟。  
（念天主经、圣母经、圣三光荣经各一遍）