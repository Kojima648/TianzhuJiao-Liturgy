**圣人列品祷文**

启：天主矜怜我等。  
应：基督矜怜我等，天主矜怜我等。  
启：基督俯听我等。  
应：基督垂允我等。  
启：在天天主父者。   应：矜怜我等。  
启：赎世天主子者。  
启：圣神天主者。     应：矜怜我等。  
三位一体天主者。  
圣玛利亚。       应：为我等祈。  
天主圣母。         
童身之圣童身者。  
圣弥额尔。  
圣嘉俾厄尔。  
圣辣法厄尔。  
诸圣遣使天神及宗使天神者。  
真福之神诸圣品者。  
圣若翰洗者。  
圣若瑟。  
圣教古祖及先知诸圣者。  
圣伯多禄。  
圣保禄。  
圣安德肋。  
圣雅各伯。  
圣若望。        应：为我等祷。  
圣多默。  
圣雅各伯。  
圣斐理伯。  
圣巴尔多禄茂。    
圣玛窦。  
圣西满。  
圣达陡。  
圣玛弟亚。  
圣巴尔纳伯。  
圣路加。  
圣玛尔谷。  
宗徒及圣史诸圣者。  
吾主圣徒诸圣者。  
无罪孩童诸圣者。  
圣斯德望。  
圣老楞佐。  
圣味增德。          应：为我等祈。  
法俾盎及巴斯弟盎二圣者。  
若望及保禄二圣者。  
葛斯默及达弥盎二圣者。  
热尔瓦削及玻罗大削二圣者。  
为天主致命诸圣者。  
圣西尔物斯得肋。  
圣额我略。  
圣盎博罗削。  
圣奥斯定。  
圣热罗尼莫。  
圣玛尔定。  
圣尼各老。  
司教及专务修道诸圣者。  
专务明达传解圣道诸圣者。  
圣安当。  
圣本笃。  
圣伯尔纳多。      应：为我等祈。  
圣多明我。  
圣方济各。  
主祭及副祭诸圣者。  
会中独善及隐迹精修诸圣者。  
圣女玛达肋纳。  
圣女亚加大。     
圣女路济亚。  
圣女依搦斯。  
圣女则济利亚。  
圣女加大利纳。  
圣女亚纳大西亚。  
童女及贞妇诸圣女者。  
天主诸圣人圣女者。  
望主垂怜。   应：主赦我等。  
望主垂怜。       主允我等。  
於诸凶恶。       主救我等。  
於诸罪过。         应：主救我等。  
於主震怒。  
於猝死。  
於魔隐计。  
於怒、及怨、及余恶情。  
於引诱邪淫之魔者。  
於雷及暴风迅雨者。  
於地震显罚。        
於疫荒兵戈。  
於永死。  
为主降孕为人之奥。  
为主降来偕於人。  
为主圣诞。  
为主受洗及主圣斋。  
为主十字圣架及主万苦。  
为主死且葬。  
为主圣复活。  
为主灵奇之升天。  
为施慰圣神之降临。  
至於审判。  
罪人。          应：祈主俯听我等。  
求赦我罪。  
求恕我失。  
求赐我等真全痛悔。  
求赐保存尔圣教会。  
求赐保佑教宗及教会诸品恒持仁义。  
求赐驯服圣教诸仇。  
求赐当今军政官长太平及真实和睦。  
求赐教中万民太平及共睦一心。  
求赐迷误者，复归惟一圣教，外教者引赴福音真光。  
求赐坚存我等於尔圣役。  
求赐吾心仰慕天上之事。  
求赐永福酬诸我恩人。  
求赐我等并兄弟亲戚及恩人之灵魂，皆免永祸。             应：主俯听我等。  
求赐生存田地百谷。  
求赐永安於已亡诸信者。  
求赐垂允我等。  
天主子者。      应：求主俯听我等。  
除免世罪天主羔羊者。应：主赦我等。  
除免世罪天主羔羊者。应：主允我等。  
除免世罪天主羔羊者。应：主怜我等。  
圣咏：  
启：天主顾我抚我，速格以救助我。  
应：凡营殄我命者，乞令彼愧、乞令彼骇。  
启：凡愿我罹凶者，乞令彼却，乞令彼赧。  
应：凡欣相告语，嘻哉嘻哉，令彼即却，令彼即赧。  
启：凡觅主者，必悦乐於主事，凡爱主真福者，恒称扬主之盛大。  
应：我乃贫者穷者，天主佑我。  
启：主为佑我救我者，主求毋延缓。  
应：天主父及子及圣神，吾愿其获光荣。  
启：厥初如何，今兹亦然，以迨永远，及世之世。  
应：亚孟。  
诸祝文  
附注：（圣人列品祷文后的圣咏和祝文，诸圣瞻礼日和大礼节中不念，其他大祈祷时都念）  
启：天主保护尔之厮役。  
应：彼乃特仰望主。  
启：天主希为我等，勇毅之敌楼。  
应：以对敌仇。  
启：求仇毫无得胜我等。  
应：又求恶逆子毋得害我等。  
启：天主勿据我罪以施我等。  
应：亦勿据我恶以报我等。  
启：请众同祷，为我等教宗（呼当时在位之圣名）。  
应：伏祈天主，护之寿之，於此下土，赐之荣福，一切毋委，付於其仇计。  
启：请众同祷，为我等诸恩人。  
应：伏祈天主，凡施我恩者，为尔圣名与之常生。亚孟。  
启：请众同祷，为已亡之诸信者。  
应：伏祈天主，赐之永安，及令永光照之。  
启：望其息止安所。  
应：亚孟。  
启：请从同祷，为我等昆弟遐迈者。  
应：吾主救尔厮役特仰望主。  
启：吾主自天降福以洪佑。  
应：自天眷顾及之。  
启：天主俯听我祷。  
应：我号声上彻於主。  
请众同祷，天主本情，恒悯恒宥，伏求受祷。凡我等及尔众仆，为罪之缧绁所系者，主施宽仁，矜而释之。  
伏望天主，听我等拜恳者之吁，恕我等自诉者之罪，幸赐宽赦，即获安宁。  
又望天主，慨发难名之仁慈，乃脱我等於诸罪，又拯我等於因罪当受之诸罚。  
天主缘人获罪，主即震怒，倘克痛悔，主即霁威。特祈怜视尔民哀切之祷，而免我等因罪当受主怒之罚。  
无始无终，全能者天主，恳怜尔臣。我等教宗（某），因主仁慈，导之永福之路，以能赖主洪恩，竭心殚力，以承主之所重。  
天主，凡诸圣愿，正谋义行，咸自主出。恳畀尔仆隶，以人世，弗能畀之太平。俾我等诚奉主命，当我兹世，赖尔荫覆，尽脱仇惧，悉获安宁。  
求主圣神之火，烁热我等冰心，以能贞身服勤主命，并能净心翕合主旨。  
天主造成万物，救赎人罪，伏望免尔诸婢仆灵魂之罪，令其生平所愿大赦，以其虔祷得之。  
祈望天主，我等功行，宠照先之，辅翼前进，使我等祷者行者，恒自主肇，又赖主讫。  
无始无终，全能者天主，凡人生者死者，主并王之。凡主所豫照，以信德、以功行，将录为主民者，主普恤之。伏祈主，凡我等为若人立意奉祷，或尚负肉躯，而为今世所留者；或既脱肉躯，而为后世所收者，请诸圣转达，以主慈之宽裕，皆得其罪之赦，为我等主耶稣基督尔子者，其偕尔偕圣神，为一天主，乃生乃王世世。亚孟。  
启：天主俯听我祷。  
应：我号声上彻於主。  
启：特望全能至仁天主，垂允我等。  
应：亚孟。  
启：凡诸信者灵魂，赖天主仁慈，息止安所。  
应：亚孟。