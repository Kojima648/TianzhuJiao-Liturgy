**耶稣圣诞**

**子时祝文  子时**（若有弥撒先念）  
天主，尔以真光照耀，俾此至圣之夜，灿烂光明。恳祈尔赐我等在地，能识荣光之奥义，迨后在天，得享尔之诸乐，偕尔偕圣神，与吾主耶稣基督，惟一天主，乃生乃王世世。亚孟。

**向天主圣父诵**

皇皇全能天主圣父，从无始生圣子，无始同圣子，共发圣神，为无始之始，全能之源。而于有始化成天地神人万物，复遣真子降生，救赎人罪，赐圣神降临，佑助训诲。我今称颂大能，不可名言诸恩。恳求天主圣父悯我，赐我神力，在世为善，遵守主命，死获见主，应受永福。亚孟。  
（念天主经、圣母经、圣三光荣颂各一遍）  
（后念）求为主教诵或求为传教诵、定心祝文（若无弥撒画圣号念），子时祝文，向天主圣父诵，玫瑰经欢喜一分，圣母德叙祷文连本祝文恳祈……赞贞母诵。

**圣母无原罪赞**

天主圣母，童贞玛利亚，至净无原罪始孕母胎，是为赞美。福哉！圣母之怀，怀无始圣父之子，哺养吾主基督。福哉。（画圣号工毕）