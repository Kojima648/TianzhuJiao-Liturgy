**奉献于耶稣圣心祝文**

吁，至甘饴之耶稣，救赎人类者，吾侪伏于尔圣台前，求尔垂视怜顾。我等原属于尔，亦实甘心属下于尔。今为与尔联合更深，故于今日，将我等情甘再献于尔圣心。仁慈耶稣，人类之中，多有从未识尔者，更有轻视尔诫，背叛尔者，求尔——矜怜，引归尔之圣心。吾主耶稣，求尔不但作我信友，未离尔者之君王。亦求作彼败子，背离尔者之慈父，赐早归家，不致因困饿而死。凡为谬见所惑者，或因仇恨不睦者，求尔作其君王，引至真实之岸，臻於信德之至一，使成一栈，共为一牧之所牧。未奉献者，深为异端所迷者，求尔作其君王，赐脱暗昧得视真光，同归天主之国。吾主耶稣，尚求尔慈目怜视特选犹太民，虽彼等担负无辜义血，亦可沾领圣洗，而得救赎常生。赐尔圣而公会，安享自主之权，无扰无阻，并赐万民俱治，尽享太平。更赐寰区八极，同声赞尔圣心曰，耶稣圣心，俾我得沾救赎之惠，愿其受享光荣，迄无穷世。亚孟。