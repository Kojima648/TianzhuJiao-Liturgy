**奉献耶稣圣心诵**

至圣耶稣之心，尔为天主圣三之宝殿，我等生活之根源，热爱以暖我心，流血以救我众。我（某）重大罪人，多行不义，辜负圣心，应受重罚，主犹宽宥。今不胜真切痛悔，愿洗我心，改恶迁善，加以热情，仰望圣心之火，光照我神，烁热我内。并求圣母玛利亚，及诸天神圣人，鉴我愚诚，代我恳祈吾主耶稣，不弃我罪人，为我恩保，变化我心，将我形神，恒献于主，仰合圣心之爱，甘受世苦，不敢犯罪，及至死侯，得瞻吾主之光荣，於无穷世。亚孟。