**圣方济各沙勿略**

真福大荣之圣沙勿略，为尔仁爱宏深，衷情超热，以至十年之内，极尽辛劳，广施德泽，援救多灵。我今恳切呼号，望尔转达，赐圣教广扬，诸艰平服，罪人悛改，异道消除，炼灵获赦。更赐中华，国泰民安，及恭敬尔者，守诫益精，咸享真福。仁爱之圣，尔慈屡显。我虽鄙秽罪人，亦望此恩，准赐所求，为天主圣三之光荣，及尔之崇福。亚孟。  
（念天主经、圣母经各一遍）