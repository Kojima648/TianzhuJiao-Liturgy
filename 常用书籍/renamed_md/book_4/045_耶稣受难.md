**耶稣受难**

**本祝文**  
至仁至慈天主，昔茹答受厥罪罚，盗贼受厥信赏，由尔公义之旨，伏乞与我等仁慈之效。耶稣基督受难，酬报各异，夙谬胥除，获其复生之宠，其偕圣父、偕圣神，乃生乃王於世世。亚孟。

**感谢耶稣为我代受艰难**

吁，吾主天主。我称扬尔，合掌尊敬尔，感谢尔。我自幼至长，受尔恩德甚多。天主子，尔最大最好，我亦感谢尔，尔为我降世为人，愿生在马房中，尔母破巾包尔，置在马槽中，亦饮乳，亦啼叫，如俗之幼子者同。后受穷苦，至三十三岁，耽尽艰难，被人万般凌辱，出多汗血，又被人拿缚，被人侮慢。亦愿受人唾面打嘴，著尔白长衣，辱尔如失颠人。尔亦愿受人重打，皮裂血流。亦受人茨箍箍头，手足被人钉，口受醋胆酸苦尔。尔最尊贵，乃众生之主，悬在十字架上，裸身露体，受刑万状，舍尽己血，赎我等罪过。我今求尔，赐我立心惜尔，要报尔此等恩德。尔之圣爱，入我神魂之中。我今伸直神魂之手，抱尔最清秀之十字架。亦切爱之，为其乃尔之清洁玉台，我亦俯伏尊敬尔，尊贵手足钉孔，为我罪人被人钉伤，欲我名，铭刻在被伤孔肉中，使尔永常记我。我今再拜，多感尔宝伤圣血。犹美丽春天之花，犹世间神验妙药。我今当尔面前，认我罪，我为罪恶。我今藏头隐面在此偏僻之处。我实无功，不当得此世上所用之物。我亦不敢受人念及，但我当服众人。我心要宽大，泛爱众，爱人如爱己，尤惜我冤仇。我今为著尔，辞我罪过，辞我恶行，辞我习邪俗，辞我快身事，辞断各等恶情。我从今实背此世物，止要奉事尔，敬畏尔，随尔主意，顺守尔命。求尔要收纳我，尔若助我，我常念尔，要受一切艰难。

**认己罪**

吁，耶稣，尔乃我真主天主，我将何言，我跪在此，叩首至地，自认己罪。我实有得罪尔。我多为罪事，噫，我最愚顽，常违十诫，每逆尔命，不知报本。我最无用，尘埃粪土，没有好处。我多罪恶，极其污秽，尔可怜我，付尔洗洁。噫，不若前日，莫得罪尔之犹愈。噫，尔可怜我。我前日若不自弃尔所赐之物，我今有多圣宠矣。是谁之过，是谁之过！我今与尔立约，后定不敢犯罪，要顺尔命，虽被人碎割，亦不敢复得罪尔。吁，吾主天主，尔最慈悲，千万可怜我，常念尔子耶稣，及圣母玛利亚，并众圣人，在天上与尔相和好。尔洗我神魂清洁，使我能得尔爱，能受尔福。亚孟。