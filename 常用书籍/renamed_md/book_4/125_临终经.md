**临终经**

（若病人不能念，助善终者代念，令病人听之可发真切痛悔，专心向主）信望爱悔罪诵毕念：  
主手付吾灵魂，主真实天主，已救赎我。耶稣基督，仁慈父，矜怜我困穷，乃予主所造之物。吾主天主，扶护我急难之中，济佑我穷迫孤危，无靠之魂，勿被吞於狰狞恶鬼。耶稣基督，为受难之功，使我名预录於天册。造我救我，耶稣基督，献我心於主，主勿弃，我来依主，主勿逐。求主仁慈矜怜我，赐我灵魂，恬然归于安所。吾主耶稣德音，谄於吾耳曰：“汝偕予今日，并享天堂真福。”  
（向圣母念）圣母玛利亚，圣宠之母，慈悲之母，护卫我于诸仇，接导我於死候。  
（向天神诵）伏求真福诸天神，大能护救我，於邪魔之陷井，赐接我灵，得享天福。伏祈护守天神，此时转求救我。  
（向主保本名圣人念）至荣圣人（女），（某）予在世望转达天主，兹穷迫之时，恳求扶佑我在天主台前，加赠神力，保护救危。  
临终祷文  
启：天主矜怜我等。  
应：基督矜怜我等。  
启：基督俯听我等。  
应：基督垂允我等。  
启：圣母玛利亚。         应：为彼祈求。  
诸圣天神。  
圣亚伯尔。          应：为彼祈求。  
圣人圣女诸品者。  
圣亚巴郎。  
圣若翰洗者。  
圣教诸古圣祖及圣先知者。  
圣伯多禄。  
圣保禄。  
圣安德肋。  
圣若望。  
诸圣宗徒诸圣史者。  
主之诸圣徒者。  
诸圣婴孩者。  
圣斯德望。  
圣老楞佐。  
诸圣致命者。  
圣西尔物斯德肋。  
圣额我略。  
圣奥斯定。          应：为彼祈求。  
诸圣司教诸圣精修者。  
圣本笃。  
圣方济各。  
诸圣会修诸圣独修者。  
圣女玛利亚玛达肋纳。  
诸圣童女诸圣节妇者。  
天主诸圣人圣女者。  
启：吾主垂怜。            应：主救彼者。  
吾主垂怜。  
於主义怒。  
於凶恶死。  
於地狱永苦。  
於诸凶恶。  
於邪魔诱害。  
为主圣诞。  
为主十字圣架及主苦难。  
为主死且葬。        应：主救彼者。  
为主圣荣之复活。  
为主灵奇之升天。  
为圣神降临之圣宠。  
於审判日。  
启：我等罪人。        应：祈主俯听我等。  
启：以宥彼者。        应：祈主俯听我等。  
启：天主矜怜我等。  
应：基督矜怜我等。天主矜怜我等。

**临终感谢求助诵**

吾主天主，圣父圣子圣神，三位一体，全能全知全善。无始无终者天主，生我养我，赐我进教。奉事真主，保存至今，种种洪恩，时感时谢，莫能名言。我兹病势已极，死期在迩，追忆前愆，难以数计。我真认己，至卑贱、至罪恶，捶胸愧恨，泣诉哀鸣，依赖吾主耶稣，降生受苦受难，被钉十字架上，救赎功劳，矜怜赐宥，一如右盗，恩赐上升。呜呼！我真信主，我切望主，我热爱主。犹求仁慈圣母玛利亚，护守天神、本名圣人，并天朝诸神诸圣，同为转祈，加我圣宠，益我神智，启发真全痛悔，专意向慕天主。世务不能乱我心，魔术不许及我身，携我神魂，置之主前，俾辞暂生於世上，而永生于天国。亚孟。  
（若神父不在，许教友洒圣水。   有时提醒病人，求吾主耶稣，求圣母玛利亚并看苦像亲之。   有时提醒痛悔随天主圣意等情）