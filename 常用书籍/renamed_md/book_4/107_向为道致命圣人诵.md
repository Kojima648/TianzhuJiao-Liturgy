**向为道致命圣人诵**

圣教义勇、为道致命诸圣者，以被难倾注身血，明证教理之真。舍生世暂命，保存多灵常生，不以命害仁，而求仁舍命。以义为利，以苦为乐，弃财忘荣，不辱教名。以所望后报为实，危苦之际，容色怡然，一无所惧。今天下万邦，发信德之干，长望德之枝，广爱德花荣，成万善硕果，皆圣血所滋，万苦所培。我今称颂致命诸圣，毅忍大德，恳祈转求天主，赐教众坚心定志，不畏艰难，宁爱剧苦虐死，不敢有戾于圣教，死后偕同在天，享受永乐。亚孟。