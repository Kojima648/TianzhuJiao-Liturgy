**圣女婴孩耶稣德肋撒祝文**

主，尔尝言，倘汝曹不变如婴孩，不得入天国。今恳求尔，赐我等心中谦逊诚实，以追随童贞圣女德肋撒之遗表，俾亦得享永远之赏报。尔偕圣父及圣神，为一天主，乃生乃王，迄无穷世。亚孟。

**向圣女婴孩耶稣德肋撒诵**

吁，在天我等之父，尔欲因圣女婴孩耶稣德肋撒唤起世人，知尔心所充盈之仁慈爱情，及人对于尔所当具之孝子信心，请屑加增尔忠信女儿之光荣，及其转达之能力。且恳赐其每日将大宗之灵魂，引归于尔，永远赞尔颂尔。  
圣女小德肋撒，请记忆尔所许施惠於地之言，恳在中华传教区域，特于祈求尔者，盛撒尔之玫瑰花雨。且恳于天主前，为我等获得恩宠，乃所望于其无穷慈善者。亚孟。

**向圣女婴孩耶稣德肋撒传教区之主保诵**

吁，圣女婴孩耶稣德肋撒。尔既被举为普世公教传教区之主保，请忆尔在世所发极热之愿，欲将耶稣之十字架，建竖於各方，并宣传其福音，以至世界穷尽，兹我等恳求尔。扶助司铎，扶助传教士，扶助公教全体，悉按尔所预许者。亚孟。  
诵句：吁，圣女婴孩耶稣德肋撒，传教区之主保，为我等祈！  
（念天主经、圣母经、圣三光荣经各一遍）