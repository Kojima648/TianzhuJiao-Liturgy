**耶稣升天祝文**

全能天主，吾辈即信尔惟一子，吾主救世者，今日升天。恳祈使我等，以心灵居于天上，时加恩佑，以行天上之事，亦为是尔子基督，吾主耶稣，偕尔偕圣神，唯一天主，乃生乃王于世世。亚孟。

**求望德诵**

吾主天主，无告者之依、孤独之托，我无可奉献，唯有罪愆，使我惊怖。我从幼至今，蒙主赐我多恩，敢仰求主，赐我坚望，受主攸许真福。当未有我之时，主已爱我而生造；当已有我之时，我虽负罪，不即罚灭，更加德惠宽容，开我心昧，提我志懦。伏望主不弃我，为主所造，不忘我，为主所赎。我今追思往非，无罚不惧，念主仁慈，无赏不冀。更赖主真子耶稣，被五伤流宝血，暨圣母及诸圣人圣女，代我转祈，使我坚心望主，竟成于我，如主所言。亚孟。  
（念天主经、圣母经、圣三光荣经各一遍）