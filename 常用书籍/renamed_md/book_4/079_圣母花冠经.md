**圣母花冠经**

天主圣教中人，若欲养其灵魂的生命，与保存爱天主之德，莫大善功，于每日虔恭专心诵圣母花冠经。

**一端：**（念天主经一遍、圣母经十遍、圣三光荣经一遍，以后每端相同）  
献　哑无原罪，卒世童贞，圣母玛利亚，天主圣宠，无底之海。我献此经，虔恭庆贺于尔。天主圣子降孕在尔胎中，尔心不胜欢喜。  
求 今我求尔，为我转求於尔极爱之子耶稣，惠然降临我心中，照顾我灵魂，赐我谦让之德。亚孟。

**二端：**献　哑无原罪，满被诸德，圣母玛利亚。天主重宝，无价之柜，我献此经，虔恭庆贺於尔。当初往拜尔亲戚，圣妇依撒伯尔，於时圣神默示於她，知尔已怀胎，是降生救世之天主，尔心不胜欢喜。  
求 今我求尔，为我转求於尔极爱之子耶稣，赐我爱人之热心，及超性之光明，以能趋天堂之路。亚孟。

**三端：**献　哑无原罪，至洁至贞，圣母玛利亚，天主上智，无比之座，我献此经，虔恭庆贺於尔。无些须损坏，无纤毫微痛，而生造物之主，尔心不胜欢喜。  
求 今我求尔，为我转求於尔极爱之子耶稣，赐我神贫之德，以能摆脱世上俗务。遏灭邪情，洁身净灵，奉敬於其圣父。亚孟。

**四端：**献　哑无原罪，至仁至慈，圣母玛利亚，天主创造，至奇之奇，我献此经，虔恭庆贺於尔。三王来朝耶稣，认为天地真主，奉献黄金、乳香、没药，三件宝物，尔心不胜欢喜。  
求 今我求尔，为我转求於尔极爱之子耶稣，赐我爱情之黄金，祈祷之乳香，克己之没药，可奉献于其台前。亚孟。

**五端：**献　哑无原罪，义德之境，圣母玛利亚，天主降孕，极善之园，我献此经，虔恭庆贺於尔。寻觅吾主耶稣，至三日之后，乃见在圣殿，与学士论道，尔心不胜欢喜。  
求 今我求尔，为我转求於尔极爱之子耶稣，赐我能顺承至圣之旨，亦得见之於荣福之圣殿。亚孟。

**六端：**献　哑无原罪，晓明之星，圣母玛利亚，天主圣恩，无量之门，我献此经，虔恭庆贺於尔。吾主耶稣，死后第三日复活，身体极光极美，先往见尔，尔心不胜欢喜。  
求 今我求尔，为我转求於尔极爱之子耶稣，赐我切心痛悔前非，以能复於圣宠之生命。亚孟。

**七端：**献　哑无原罪，极有真福，圣母玛利亚，天主圣父之长女，天主圣子之贞母，天主圣神之洁妇，天主皇皇圣三之宝殿，我献此经，虔恭庆贺於尔。升天在诸神诸圣之上，尔心不胜欢喜。  
求 今我求尔，从尔荣光之位，聊以回目，怜视我等，居此涕泣之谷者，为我等转求於尔极爱之子耶稣，赐我神力，以能胜世俗、魔鬼、肉躯，三仇之诱惑，又赐我居世，获圣宠之隆恩，以能死后升天，睹尔圣容，同享荣福，为其受难无穷之功劳。亚孟。

**末端：**（念天主经一遍、圣母经二遍、圣三光荣经各一遍）  
献　哑全能者天主圣父，我今谢尔宠佑，圣母玛利亚，始胎并无原罪，乃可为尔圣子之宝殿。至仁至慈天主，我念此花冠经，求尔免我现在、未来之凶恶，亦为是我等主，耶稣基督尔子者，偕尔偕圣神，为一天主，乃生乃王世世。亚孟。